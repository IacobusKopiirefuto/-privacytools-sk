<h1 id="about_config" class="anchor"><a href="#about_config"><i class="fas fa-link anchor-icon"></i></a> Firefox: vylepšenia v "about:config" pre ochranu súkromia</h1>

<div class="alert alert-success" role="alert">Zoznam vylepšení v nastaveniach pre Firefox <strong>about:config</strong> zameraných na ochranu súkromia</div>

<h3>Príprava</h3>

<ol>
  <li>Zadajte "about:config" do textového panela, kde inak zadávate webovú adresu a stlačte enter.</li>
  <li>Klinknite na tlačidlo "Rozumiem riziku a chcem pokračovať".</li>
  <li>Nakopírujte každú z preferencií uvedených nižšie (napríklad "webgl.disabled") do vyhľadávacieho panela (<strong>nie</strong> do toho, kde ste zadávali "about:config", ale do panela nižšie) a nastavte každú z nich na uvedenú hodnotu (napríklad "true").</li>
</ol>

<h3>Postup</h3>

<dl class="long-string-list">
  <dt>privacy.firstparty.isolate = true</dt>
  <dd>Výsledok <a href="https://wiki.mozilla.org/Security/Tor_Uplift">Tor Uplift [English]</a>, toto nastavenie izoluje všetky identifikátory (napríklad súbory cookies) iba pre doménu, ktorú práve navštevujete, s cieľom zabránenia sledovania naprieč rôznymi doménami. Ak máte Firefox v58 alebo nižší a používate rozšírenie "Cookie AutoDelete", nemeňte toto nastavenie.</dd>

  <dt>privacy.resistFingerprinting = true</dt>
  <dd>Výsledok <a href="https://wiki.mozilla.org/Security/Tor_Uplift">Tor Uplift [English]</a>, Firefox je vďaka tomuto nastaveniu odolnejší voči identifikácii pomocou odtlačku prehliadača.</dd>

  <dt>privacy.trackingprotection.fingerprinting.enabled = true</dt>
  <dd>[FF67+] Blokuje identifikáciu pomocou odtlačku prehliadača.</dd>

  <dt>privacy.trackingprotection.cryptomining.enabled = true</dt>
  <dd>[FF67+] Blokuje ťaženie kryptomien.</dd>

  <dt>privacy.trackingprotection.enabled = true</dt>
  <dd>Nová zabudovaná ochrana pred sledovaním od hlavného tvorcu prehliadača Firefox, spoločnosti Mozilla. Jednou z jej výhod je, že blokuje sledovače (napríklad Google Analytics) aj na  <a href="https://github.com/gorhill/uMatrix/wiki/Privileged-Pages">privilegovaných stránkach [English]</a>, kde iné rozšírenia sú väčšinou automaticky vypnuté.</dd>

  <dt>browser.send_pings = false</dt>
  <dd>Vypne nastavenie v prehliadači, ktoré môže inak umožňovať stránke monitorovať kliknutia.</dd>

  <dt>browser.urlbar.speculativeConnect.enabled = false</dt>
  <dd>Vypne prednačítavanie automaticky doplnených stránok. Ak nie je vypnuté, Firefox prednačítava webové adresy, ktoré používateľom navrhuje počas zadávania adresy. Môže to byť problém, pretože takto sa prehliadač pripája sám na stránky, na ktoré sa vy nechcete pripojiť. <a href="https://www.ghacks.net/2017/07/24/disable-preloading-firefox-autocomplete-urls/">Zdroj [English]</a></dd>


  <dt>dom.event.clipboardevents.enabled = false</dt>
  <dd>Vypne funkcie, ktoré umožňovali stránkam dostávať notifikácie, keď ste kopírovali obsah z ich stránky alebo kurzorom označili časť ich textu.</dd>

  <dt>media.eme.enabled = false</dt>
  <dd>
  <p>Vypne prehrávanie DRM-kontrolovaného HTML5 obsahu, ktorý, ak je zapnutý, automaticky stiahne Widevine Content Decryption Module od spoločnosti Google Inc. <a href="https://support.mozilla.org/sk/kb/prehravanie-drm-obsahu-vo-firefoxe">Detaily</a></p>
  <p><strong>Poznámka:</strong> Stránky, ktoré používajú Widevine DRM, napríklad Netflix, Spotify, nemusia následne fungovať.</p>
  <p>DRM-kontrolovaný obsah, ktorý vyžaduje Adobe Flash alebo Microsoft Silverlight NPAPI plugins bude stále funkčný, ak je vo Firefoxe nainštalovaný a zapnutý.</p>
  </dd>

  <dt>media.gmp-widevinecdm.enabled = false</dt>
  <dd>Vypne Widevine Content Decryption Module od spoločnosti Google Inc., ktorý sa využíva na prehrávanie DRM-kontrolovaného HTML5 obsahu. <a href="https://support.mozilla.org/sk/kb/prehravanie-drm-obsahu-vo-firefoxe#w_zakazanie-modulu-na-desifrovanie-obsahu-widewine-bez-jeho-odinstalovania">Detaily</a></dd>

  <dt>media.navigator.enabled = false</dt>
  <dd>Vypne funkciu, ktorá umožňovala webstránkam sledovanie kamery a mikrofónu.</dd>

  <dt>network.cookie.cookieBehavior = 1</dt>
  <dd>
  Vypne prijímanie súborov cookies.
  <ul>
    <li>0 = Prijíma všetky súbory cookies.</li>
    <li>1 = Prijíma súbory cookies iba zo stránok, ktoré priamo navštevuje (blokuje cookies od tretích strán).</li>
    <li>2 = Blokuje všetky súbory cookies.</li>
  </ul>
  </dd>



  <dt>network.http.referer.XOriginPolicy = 2</dt>
  <dd>
  Odosiela <code>Referer</code> header iba vtedy, ak sa zhoduje celý hostname. <strong>Poznámka:</strong> ak toto nastavenie naruší fungovanie veľkého množstva stránok, možete skúsiť hodnotu <code>1</code> v kombinácii s <code>XOriginTrimmingPolicy</code> nastavení popísaných nižšie. <a href="https://feeding.cloud.geek.nz/posts/tweaking-referrer-for-privacy-in-firefox/">Zdroj [English]</a>
  <ul>
    <li>0 = Odosiela <code>Referer</code> vo všetkých prípadoch.</li>
    <li>1 = Odosiela <code>Referer</code> stránkam s rovnakým eTLD.</li>
    <li>2 = Odosiela <code>Referer</code> iba stránkam, kde sa zhoduje celý hostname.</li>
  </ul>
  </dd>

  <dt>network.http.referer.XOriginTrimmingPolicy = 2</dt>
  <dd>
  Keď odosielate <code>Referer</code> cez origins, odošlú sa iba scheme, host a port v <code>Referer</code> header danej cross-origin požiadavky. <a href="https://feeding.cloud.geek.nz/posts/tweaking-referrer-for-privacy-in-firefox/">Zdroj [English]</a>
  <ul>
    <li>0 = Odosiela celú url v <code>Referer</code>.</li>
    <li>1 = Odošle url bez query string v <code>Referer</code>.</li>
    <li>2 = Odošle iba scheme, host a port v <code>Referer</code>.</li>
  </ul>
  </dd>

  <dt>webgl.disabled = true</dt>
  <dd>Vypne WebGL, ktorý prináša potenciálne bezpečnostné riziká, keď je zapnutý. <a href="https://security.stackexchange.com/questions/13799/is-webgl-a-security-concern">Zdroj [English]</a></dd>

  <dt>browser.sessionstore.privacy_level = 2</dt>
  <dd>Toto nastavenie mení množstvo informácií, ktoré sa uložia z predchádzaujúcej relácie, okná, karty, webstránky, ktoré boli naposledy vo Firefoxe otvorené, predtým než bol zatvorený alebo nečakane padol, ako aj obsah formulárov, pozíciu okna, cookies, POST data. <a href="http://kb.mozillazine.org/Browser.sessionstore.privacy_level">Detaily [English]</a>
  <ul>
    <li>0 = Ukladá dodatočné dáta o relácii pre akúkoľvek stránku (prednastavené od Firefox 4).</li>
    <li>1 = Ukladá dodatočné dáta o relácii iba pre nešifrované stránky, teda bez HTTPS (prednastavené pred Firefox 4).</li>
    <li>2 = Nikdy neukladá dodatočné dáta o relácii.</li>
  </ul>
  </dd>

  <dt>beacon.enabled = false</dt>
  <dd>Vypne odosielanie dodatočných analytických dát na webové servery. <a href="https://developer.mozilla.org/en-US/docs/Web/API/Navigator/sendBeacon">Detaily [English]</a></dd>

  <dt>browser.safebrowsing.downloads.remote.enabled = false</dt>
  <dd>Zabráni Firefoxu odosielať informácie o stiahnutých súboroch do Google Safe Browsing, ktorý overuje, či by sťahovanie nemalo z bezpečnostných dôvodov byť zablokované. <a href="https://support.mozilla.org/sk/kb/ako-funguje-zabudovana-ochrana-proti-podvodnym-a-utocnym-strankam#w_ake-informacie-sa-pri-zapnutej-ochrane-odosielaju-mozille-a-jej-partnerom">Detaily</a></dd>

  <dt>Zakázanie predbežného načítania stránok, o ktorých si Firefox myslí, že sa ich chystáte navštíviť:</dt>
  <dd>
  Predbežné načítavanie stiahne cookies z takto načítaných stránok a môže spôsobiť ďalšie potenciálne nechcené správanie. Detaily <a href="https://developer.mozilla.org/en-US/docs/Web/HTTP/Link_prefetching_FAQ">tu [English]</a> a <a href="https://developer.mozilla.org/en-US/docs/Web/HTTP/Headers/X-DNS-Prefetch-Control">tu [English]</a>.
  <ul>
    <li>network.dns.disablePrefetch = true</li>
    <li>network.dns.disablePrefetchFromHTTPS = true</li>
    <li>network.predictor.enabled = false</li>
    <li>network.predictor.enable-prefetch = false</li>
    <li>network.prefetch-next = false</li>
  </dd>

  <dt>network.IDN_show_punycode = true</dt>
  <dd>Zapne zobrazovanie IDNs ako ich Punycode ekvivalent, čo vám pomôže rozoznať phishingové útoky, ktoré by ste si inak pravdepodobne nevšimli. <a href="https://krebsonsecurity.com/2018/03/look-alike-domains-and-visual-confusion/#more-42636">Zdroje [English]</a></dd>

  <dt>Hľadáte informácie o TRR, DoH alebo ESNI?</dt>
  <dd>Pozrite našu stránku o <a href="/providers/dns/#dns">DNS</a>.</dd>

<h3 id="user.js">Firefox user.js šablóna</h3>
<ul>
   <li><a href="https://github.com/arkenfox/user.js">arkenfox user.js</a> (predtým ghacks-user.js) - user.js šablóna na nastavenie a zabezpečenie Firefoxu pre ochranu súkromia, bezpečnosti a zabezpečenia proti skenovaniu odtlačku prehliadača.</li>
</ul>


<h3>Súvisiace informácie</h3>

<ul>
	<li><a href="https://blog.privacytools.io/firefox-privacy-an-introduction-to-safe/">Firefox Privacy: Tips and Tricks for Better Browsing [English]</a> - Úvodný návod od privacytools.io pre tých, čo chcú zabezpečiť svoj prehliadač Firefox.</li>
  <li><a href="https://ffprofile.com/">ffprofile.com [English]</a> - Nástroj na ľahké vytvorenie Firefox profilu podľa vašich potrieb.</li>
  <li><a href="https://addons.mozilla.org/firefox/addon/privacy-settings/">Privacy Settings [English]</a> - Rozšírenie pre Firefox, ktoré ľahko pomocou toolbaru zmení nastavenia ochrany súkromia vo Firefoxe.</li>
  <li><a href="https://12bytes.org/articles/tech/firefox/the-firefox-privacy-guide-for-dummies/">Firefox Privacy Guide For Dummies [English]</a> - Návod na vylepšenie bezpečnosti a ochrany súkromia vo Firefoxe. Okrem už tu spomínaných tipov, obsahuje aj dodatočné rady.</li>
</ul>
